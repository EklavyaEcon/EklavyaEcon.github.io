---
layout: page
title: Articles
description: 
---

# **अर्थशास्त्र शिक्षणाचे महत्व आणि करिअरच्या संधी**


![econ 1900](https://github.com/EklavyaEcon/EklavyaEcon.github.io/assets/126576030/3caf9178-3a1b-4ac2-99ee-1e8657cb5d0b)




#### अर्थशास्त्र म्हणजे काय ? या विषयाचा अभ्यास का महत्वाचा आहे ? हा विषय , हे शास्त्र आज किती महत्त्वाचे आहे ? याचा खरोखरच दैनंदीन जीवनात उपयोग आहे का ? यातून काय साध्य होणार आहे ? अर्थशास्त्र मध्ये काय शिकवले जाते ? आणि सर्वात महत्वाचा प्रश्न – नोकरी मिळेल का ?

**या व अशा आणखीन काही प्रश्नाचा उलगडा पुढे करणार आहोत.**

रॉबिन्स यांच्या नुसार – उद्दिष्टं आणि अपुरी साधने यांच्यातले सबंध जोडताना माणूस कसा वागतो , याचा अभ्यास म्हणजे अर्थशास्त्र होय. ( Scarcity of resource ). मात्र आज अर्थशास्त्र ची व्याप्ती फारच वाढली आहे. अर्थशास्त्र उद्दिष्टे आणि अपुरी साधने यांच्या मध्ये सीमित नाही. पूर्वी अर्थशास्त्र चे वेगळे असे अस्तित्व निर्माण झाले नाही तेव्हा त्यास पॉलिटिकल इकॉनॉमी म्हणून ओळखले जात असत.

या विषया मध्ये राजकीय समीकरणांचा अभ्यास तेव्हाही होता आणि आज तर प्रचंड प्रमाणात होत आहे. कौटुंबीक पातळीवर करण्यात येणारे आर्थिक नियोजन असो किंवा आंतरराष्ट्रीय बाजारात कमी – जास्त होणारे तेलाचे भाव , या प्रत्येक वेळी अर्थशास्त्र निर्णायक भूमिका निभावत असतो. $1 = ₹ 77 का ? अमेरिका एवढी श्रीमंत का आहे ? ८० मध्ये आपल्या सोबत असणारा चीन कसा आर्थिक प्रगतीकडे वाटचाल करत होता ? १९९१ चे आर्थिक निर्णय किती महत्त्वाचे होते ? या मुळे सामान्य माणसाच्या जीवनात कसे आमूलाग्र बदल घडले !
आंतराष्ट्रीय नाणेनिधी संस्था , जागतिक बँक , जागतिक आर्थिक परिषद , हे काय काम करतात . विविध देशांची लाखो करोड रुपयांची गुंतवणूक , काही कर्ज त्याचे फायदे / नुकसान … हे ज्याला समजत , तो खूप काही करू शकतो – स्वतःसाठी आणि समजासाठी ! शाश्वत विकास ध्येये (SDGs) या चे उद्दिष्ट आणि यातून निर्माण होणाऱ्या संधी … आणि बरंच काही …!!

#### **अर्थशास्त्राचे महत्व**
भारतीय आभियांत्रिकी संस्था ज्या जागतिक पातळीवर दर्जेदार शिक्षण देण्यासाठी ओळखली जातात , त्यांनी अर्थशास्त्र शिकवण्यास सुरूवात केलेली आहे. या विषयाचे महत्व त्यांनी गंभीरतेने घेण्यास सुरुवात करत आहेत असे दिसते. या अगोदर आयआयटी रूरकि या संस्थे मध्ये एमएससी इकॉनॉमिक्स चा अभ्यासक्रम होता. आता आयआयटी दिल्ली ने ही एमएससी इकॉनॉमिक्स चा कोर्स चालू केलेला आहे. आयआयटी पवई ने तर बीएससी चा कोर्स मागच्या वर्षी पासून सुरूवात केला आहे . या संस्था भारतात दर्जेदार गुणवत्ता पूर्वक शिक्षण देणाऱ्या संस्था म्हणून ओळखल्या जातात. मात्र यात नवीन काय ?


***नवीन खूप काही आहे – चिद्रांग मुर्दिता हा विद्यार्थी JEE ADVANCE मध्ये भारतात पहिला आलेले होता , तो आयआयटी मुंबईच्या कॉम्प्युटर कोर्स मध्ये अभियांत्रिकीचा विद्यार्थी , दुसऱ्या वर्षी एमआयटी अमेरिका मध्ये प्रवेश करतो . तेथे तो फिजिक्स , कॉम्प्युटर सायन्स आणि अर्थशास्त्र चा अभ्यासक्रम निवडतो. हे फार महत्त्वाचे आहे. डॉ. बाबासाहेब आंबेडकर यांनी लॉ आणि इकॉनॉमिक्स चे शिक्षण घेतले होते ( बाबासाहेबांनी बरेच विषय अभ्यासले आहेत, तो भाग वेगळा मात्र तर अर्थशास्त्र शिकले व त्यांनी त्यावर लिखाण केले आहे – ही महत्त्वाची बाब आहे ) .***


### **यात नवीन काय आहे ?**


या विषयाचे महत्व फक्त शैक्षणिक वर्षापूरते सीमित नाही. हा विषय – हे शास्त्र प्रत्येक गोष्टी मध्ये लागू पडते. हा विषय जिवंत आहे. जो व्यक्ती गरीब आणि श्रीमंत यांची मधील दरी कमी करू इच्छितो , ते समजू पाहतो , त्याचे हे शास्त्र आहे .( अभिजित बॅनर्जी / ईस्थर डफलो – J- PAL ) . हे शास्त्र आहे -. विकासाचे आणि समृद्धीचे ( वेलफेअर इकॉनॉमिक्स – नोबेल विजेते अमर्त्य सेन, भारतीय अर्थतज्ञ जगदीश भगवती , जीन ड्रेझ ) हे शास्त्र आहे – पैशांचे , आर्थिक घडामोडींचे – फायनांशियाल इकॉनॉमिक्स . हे शास्त्र आहे – मानवी स्वभावाचे आणि त्यातून घडणाऱ्या अर्थकारणाचे – बिहेविरियल इकॉनॉमिक्स – कॉग्निटिव इकॉनॉमिक्स . हे शास्त्र आहे भरभराटीचे , विषमता कमी करण्याचे – डेव्हलपमेंट इकॉनॉमिक्स . तुमच्या आयुष्यातील मूलभूत समस्यांचे उत्तर देण्याचे हे शास्त्र आहे !!!

#### **अर्थशास्त्र कोणी शिकायचे !**
अर्थशास्त्र त्या प्रत्येक व्यक्ती ने शिकायचे ज्याला प्रश्न पडतात. समाजातील आर्थिक विषमता का आहे , या मागील कारणे काय आहेत. सरकार नेमके काय करत आहे. कर रचना , कर संकलन , विविध योजना , त्याची अंमलबजावणी – फायदे / नुकसान , आर्थिक लूट – एकंदरीत आपल्या घरातील आर्थिक घडामोडी पासून त्या सूर्याच्या अमर्यादित प्रकाश पर्यंत अर्थकारण घडत असते . कारण सूर्याची ऊर्जा ही एनेर्जी इकॉनॉमिक्स चा भाग आहे !
आहे ना अर्थशास्त्र मजेशीर …!!!

सामान्य माणसाचे मूलभूत गैरसमज दूर करण्याचे सामर्थ्य यात आहे. कोणाला हानी न पोहचवत दोघीही समृद्ध होऊ शकतात …हे अर्थ शास्त्र सांगते ( नॉन झीरो सम गेम ) !

दुर्दैवाने ग्रामीण भागात ज्या ठिकाणी याची अत्यंत गरज आहे , त्या ठिकाणी मात्र या विषयाबाबत प्रचंड निराशेचे वातावरण आहे . यामागे तितकीच गंभीर कारणे पण आहेत . शैक्षणिक पातळीवर अर्थशास्त्र शिकण्या अगोदर विद्यार्थ्याला इंग्रजी आणि गणित येणे महत्वाचे आहे . बहुतांश अर्थशास्त्र इंग्रजी मध्येच घडते! आणि गणित शिवाय अर्थशास्त्र म्हणजे कोरडवाहू शेती … पाऊस पडला तर पाहून घेऊ !

“
## ***शेतकऱ्याच्या मुलाने शेती नंतर शिकावी पण शेतीचे अर्थशास्त्र अगोदर शिकावे (अग्रिकल्चर इकॉनॉमिक्स)***
“



#### ***जिथे इंग्रजी किंवा गणित येते त्या ठिकाणी ग्रामीण भाग संपतो – गाडला जातो . या ठिकाणी भारत संपतो आणि इथून पुढे इंडियाची सुरूवात होत असावी !
याला मार्ग आहेत***

शैक्षणिक पातळीवर वरील दोन समस्या गंभीर आहेत . मात्र यावरच हे थांबत नाही. सामाजिक पातळीवर पण काही समस्या आहेत . ग्रामीण भागातील शिक्षण व्यवस्था ही अभियांत्रिकी आणि वैद्यकीय शिक्षण .. त्या पलिकडे शून्य , अशी आहे. ( यात बदल होतोय , पण बऱ्याच गोष्टी करणे आणि त्या समजणे आवश्यक आहे) .
या निकृष्ट सामाजिक मानसिकते मध्ये पण अर्थशास्त्र आहे. प्रत्येक पालकांना आपले पाल्य चांगले आयुष्य जगावे वाटते, त्याला चांगली नोकरी कशी लागेल , लवकरात लवकर पैसा कसा कमवता येऊ शकतो , या गोष्टी चा ते विचार करतात. अभियांत्रिकी चे शिक्षण घेऊन बरेचसे प्रश्न सुटतील आणि मुलगा / मुलगी लवकर उत्तम आयुष्य जगतील असे त्यांना वाटते. नवीन काही तरी करण्यासाठी आज ग्रामीण भागातील युवकांना प्रेरणा मिळत नाही. पण रटाळ त्याच त्याच गोष्टी करण्यास प्रवृत्त केले जाते, जणू समाजात सगळेच इंजिनिअर किंवा सगळेच डॉक्टर झाले तर प्रश्न सुटतील ! उलट मागणी असेल तर किंमत वाढते, हा अर्थशास्त्राचा नियम ते पाळत नाहीत. दिल्ली विद्यापीठ मध्ये पदवी प्रवेश अर्थशास्त्र मध्ये ९९% ला बंद होतात. आणि आमचे ४० पासून ९९ चे सगळे जण सायन्स घेतात … कारण यात भरपूर स्कोप आहे !
तुमचं जगणं , तुमचे निर्णय, इतकेच नाही तर तुम्ही मयतात कसे पुरले जाणार हे पैसा ठरवत असतो. ज्या वेळी स्वतःची क्षमता तयार होते , त्या वेळी भरपूर गोष्टी करता येतात. सरकारी यंत्रणेवर टीका करण्यापेक्षा एखादी पॉलिसी तयार करून योगदान देता येते. ही पण संधी अर्थशास्त्र देते. महत्वाचा प्रश्न – फायदा आहे का ? हा विषय शिकणे कदाचित अवघड असेन मात्र जेवढी मेहनत कोणीही या विषया बद्दल घेईन त्याला त्यापेक्षा जास्त परतावा मिळेल.

#### **महाराष्ट्र आणि अर्थशास्त्र**
खूप मोठी पोकळी आहे…. आपली मुले नाही शिकत हा विषय.. कुणी तरी एखादा निघतो या विषयाच्या रस्त्याला.. हा आडमार्गाचा रस्ता काही सोप्पा नाही.. मात्र प्रवास करणे महत्वाचे आहे.. फेर्ग्युसण मध्ये किंवा विद्यापीठात एखादी दुसरा विद्यार्थी असतो…बाकी मग 10 जन स्वप्न बघतात अर्थाशास्त्र मध्ये मास्टर करूया वगैरे.. मात्र एखादी गोष्ट चकाकली की मग मार्ग बदलतात…

नीरज हातेकर सर, अजित रानडे सर, प्रदीप आपटे सर , अमित बसोले सर हे सर्व अर्थशास्त्राचे महाराष्ट्रातील काही प्रसिध्द व्यक्तिमत्त्व आहेत. कृपया हे शोधा इंटरनेट वरती…यांचे काम वाचा. अहो…गोखले इन्स्टिटयूट पुणे यांनी खास MA Economics ही डिग्री महाराष्ट्रातील (मराठी मध्ये) विद्यार्थ्यां करिता सुरुवात करण्यात आली आहे. गोखले इन्स्टिटयूट ऑफ पॉलिटिक्स अँड इकॉनॉमिक्स हे नावाजले इन्स्टिट्यूने आहे.




#### **करिअर विषयक संधी**
१. व्यवसाय करणे :
अर्थशास्त्राचे ज्ञान व्यवसायात फार उपयोगी पडते.
२. जागतिक पातळीवरील संधी :
जागतिक बँक , आंतरराष्ट्रीय नाणेनिधी संस्था , क्रीसिल या व अशा विविध संस्थेमध्ये संधी उपलब्ध आहेत. यासाठीची स्किल्स असणे आवश्यक आहे.
३. देशपातळीवर संधी :
नाबार्ड बँकेत विविध संधी उपलब्ध आहेत. खाजगी व सरकारी बँक मध्ये विविध जागांसाठी पात्र ठरता येते. या बरोबरच रिझर्व्ह बँके मध्ये पण विविध संधी आहेत. नीती आयोग मध्ये अर्थतज्ज्ञ म्हणून काम करता येते.
४. रिसर्च/अकॅडेमिक असोसिएट :
आयआयएम , विविध विद्यापीठे, आयआयटी , परदेशी विद्यापीठ , नीती आयोग , एनजीओ , या ठिकाणी रिसर्च / टीचींग सहायक म्हणून काम करता येते. यातील अनुभव घेतला तर पुढे शिक्षण असेल किंवा नोकरी करण्यास साठी प्रचंड मदत होते.
५. उच्च शिक्षणाकरिता परदेशात विविध संधी , त्यासाठीची शिष्यवृत्ती उपलब्ध आहेत.
६. सामजिक क्षेत्रातील संधी :
विविध एनजीओ मध्ये किंवा सीएसआर मध्ये अर्थशास्त्र शिकलेल्या व्यक्तीस भरपूर संधी आहेत.
७. सरकारी क्षेत्र: धोरण निर्मिती क्षेत्र (पब्लिक पोलिसी), गव्हर्नमेंट कॉन्सुलटिंग आणि बरेच संधी आहेत. मिनिस्ट्री मध्ये विविध जागी संधी आहेत. नीती आयोग, इन्व्हेस्ट इंडिया, स्टार्टअप इकोसिस्टिम, . UPSC IES, RBI ग्रेड B – DEPR, SSC – CGL, RBI ग्रेड A, एक्झिम बँक नाबार्ड परीक्षा,इत्यादि. हे सर्व तुमच्या डिग्री,कौशल्य आणि नेटवर्किंग स्किल्स वरती अवलंबून आहे
८. शिक्षक / प्राध्यापक
सेट/ नेट किंवा Phd करून प्राध्यापक होता येते. शिक्षक होण्याकरिता पात्रता परीक्षा पास होणे अपेक्षित आहे.

या व्यतरिक्तही बरीच संधी आहेत. काहीं साठी आणखीन थोडेसे शिक्षण लागते , तर काहीं साठी स्किल्स शिकणे गरजेचे आहे.

#### ***– वरील ब्लॉग हा ऋषिकेश बिरादार यांनी लिहलेला आहे. त्यांचे अझीम प्रेमजी विद्यापीठामधून अर्थशास्त्र विषयामध्ये मास्टर्स झालेले आहे. ते एकलव्य इंडिया सोबत मागच्या ३+ वर्षांसोबत आहेत. आपला अभिप्राय नक्की द्या. अर्थशास्त्र संदर्भात काही माहिती हवी असें तर rushikeshb46@gmail.com वरती संपर्क करा.***
 
               
